<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html><head>
  <link href="../content.css" type="text/css" rel="stylesheet" />
  <meta content="text/html; charset=ISO-8859-1" http-equiv="content-type">
  <title>tips</title>

  
  
  <meta http-equiv="content-type" content="text/html; charset=UTF-8" >

  

</head><body>
<h1>Technieken.</h1>
<h2>Trimmen is een algemene benaming die alle behandelingen omvat om de vacht van de hond in een goede conditie te brengen. Er zijn verschillenden methodes om de vacht van uw hond te behandelen. Hieronder vindt u een uitleg van de methodes die wij in onze trimsalon hanteren.</h2><br>
<h2>Plukken</h2>
<h3>Bij het plukken wordt de bovenste laag van de vacht verwijderd. Hier is sprake van bij honden met een ruwharige vacht. De vacht moet dan wel plukrijp zijn. Dit betekent dat de deklaag los moet zitten, zodat deze gemakkelijk te verwijderen is. Na het plukken blijft de ondervacht zitten. </h3>
<h2>Knippen</h2>
<h3>Het knippen passen wij toe bij honden met een fijne haarsoort. De vacht wordt ingekort middels het gebruik van een schaar. </h3>
<h2>Scheren</h2>
<h3>Deze methode wordt toegepast bij diverse trimtechnieken vanwege het feit dat sommige lichaamsdelen altijd geschoren moeten worden. Dit is afhankelijk van de rasstandaard. Tevens worden sommige honden geheel geschoren. Dit gebeurt dan op wens van de eigenaar. Tevens speelt de kwaliteit van de vacht ook een rol over de keuze van de behandeling.
Het scheren wordt gedaan met behulp van een professionele tondeuse. Afhankelijk van de gewenste lengte wordt er gebruikt gemaakt van verschillende scheerkoppen die elk een verschillende lengte hebben. </h3>
<h2>Effileren</h2>
<h3>Effileren is een techniek die bij verschillende rassen word uitgevoerd. Met het effileren wordt de vacht uitgedund of ingekort met behulp van een effileerschaar. Deze bestaat uit allemaal kleine tandjes waardoor de vacht niet in één keer wordt afgeknipt. Hierdoor zal een natuurlijker resultaat ontstaan.</h3>
<h2>Ontwollen</h2>
<h3>Bij het ontwollen wordt het losse onderhaar verwijderd. Dit kan worden verwijderd met behulp van een soort harkje. Daarnaast wordt in onze trimsalon gebruik gemaakt van een professionele waterblazer. Dit is een zeer groot model föhn die met grote kracht het water en het losse onderhaar eruit blaast. De hond wordt voor deze behandeling eerst gewassen met een daarvoor bestemde shampoo. Na deze wasbeurt komen de haren goed los te zitten en deze zijn dan gemakkelijker te verwijderen met de eerder genoemde waterblazer.
Het voordeel van dit apparaat is dat de huid minder wordt beschadigd en dat de onderwol beter wordt verwijderd, dan dat men gebruik maakt van het harkje. Het haar wordt er als het ware uitgeblazen en het vastzittende haar droogt tegelijkertijd. 
</h3>
<h2>Ontklitten</h2>
<h3>Klitten zijn opéén gepropte haarbolletjes die nagenoeg niet meer te doorkammen of te borstelen zijn. Deze klitten kunnen bij een slechte verzorging over het hele lichaam zitten. Doch bij een normale verzorging worden enkele plaatsen van het lichaam wel eens vergeten, waar dan klitvorming ontstaat. Regelmatig vindt men de klitten achter de oren, in de lies en/of aan de voeten. Deze zogenaamde klitten veroorzaken soms irritatie en smetplekken. De huid onder de klit krijgt dan geen lucht meer en om die reden wordt de huid schilferig en rood. In een latere fase zal het haar gaan vervilten en zal normaal uitborstelen of uitkammen niet meer mogelijk zijn. Het enige wat dan nog rest is het dier pijnloos kaal te scheren. Zodoende kan de huid dan weer ademen en een nieuwe vacht zal zich openbaren. Na een aantal trimbeurten zal er weer een normale en verzorgde vacht ontstaan. 
De hier bovengenoemde behandeling is een tijdrovende bezigheid, die niet altijd bij de prijs van het trimmen zit inbegrepen. 
</h3>



</body></html>